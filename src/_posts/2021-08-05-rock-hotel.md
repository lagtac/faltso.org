---
title: Ροκ Ξενοδοχείο
tags: sticky rock-band musical
image: /projects/rock-hotel/hauntedhotel-cover.png
published: true
description: "Για Παιδιά και Εφήβους. Η ομάδα  Φάλτσο ετοιμάζει την νέα της παράσταση  με τίτλο **Ροκ Ξενοδοχείο**  και σας καλεί να συμμετέχετε  στη δημιουργία  της! Μια φορά την εβδομάδα θα συναντιόμαστε  για πρόβα και στο τέλος  της χρονιάς,  το καλοκαίρι,  θα παίξουμε τη παράσταση μας."

---

Για Παιδιά και Εφήβους 

Η μουσική είναι μια μεγάλη αγκαλιά.

Όπως η θάλασσα, η γη και η μητέρα. 

Η Ροκ μουσική  είναι  ένα κανάλι στο οποίο  βρίσκουμε  τρόπους να  εκφράσουμε τα πιο έντονα συναισθήματα, ενώ ταυτόχρονα μας ξεσηκώνει να κινηθούμε  στον  ρυθμό της. Ξεκινά από τα Blues, περνάει μέσα από το Punk και ακουστικές μπαλάντες, ακουμπάει για λίγο την παράδοση και απογειώνεται πάνω σε ένα συνθεσάιζερ.

Αντι να λέμε "μη φοβάσαι!", "μη ντρέπεσαι!", "μη ζηλεύεις!", "μη θυμώνεις!", ας αναγνωρίσουμε πως είναι ανθρώπινο  και φυσιολογικό  να έχουμε  έντονα   συναισθήματα! Πως δεν είμαστε  μόνες  και μόνοι!

Και πως μια πολύ καλή λύση για να νιώσουμε  καλά είναι  να εκφραστούμε ροκάροντας  και να παίξουμε μουσική, θέατρο και χορό μέχρι λυθεί κάθε κόμπος!

Η τέχνη μας αγκαλιάζει αν την αγκαλιάσουμε. Σκεφτήκαμε πως ένα Ροκ Ξενοδοχείο  μπορεί  να μας χωρέσει όλους. Μέσα  του θα αφήσουμε  για λίγο  ότι μας κάνει  να νιώθουμε  ξένοι. Σε μια  ροκ γιορτή  θα χορέψουμε, θα παίξουμε  και θα τραγουδήσουμε παρέα!

Η ομάδα  Φάλτσο ετοιμάζει την νέα της παράσταση  με τίτλο **Ροκ Ξενοδοχείο**  και σας καλεί να συμμετέχετε  στη δημιουργία  της! Μια φορά την εβδομάδα θα συναντιόμαστε  για πρόβα και στο τέλος  της χρονιάς,  το καλοκαίρι,  θα παίξουμε τη παράσταση μας.

Εκτός από παιδιά  που τους αρέσει  να παίζουν μουσική  και θέατρο, να τραγουδούν  και να χορεύουν, στην παρέα  χρειαζόμαστε  και παιδιά  που τους αρέσει να φτιάχνουν βίντεο  και να φωτογραφίζουν, παιδιά  που ήθελαν  να ασχοληθούν  με το εικαστικό  κομμάτι  της παράστασης,  τα σκηνικά  και τα κοστούμια και παιδιά που θέλουν να παρατηρούν  και χρειάζονται  χρόνο  για να βρουν  πώς  θα συμμετέχουν. 

Κατά τη διάρκεια  της χρονιάς  θα μας επισκεφτούν σπουδαίοι  άνθρωποι  και καλλιτέχνες,  φίλοι  του Φάλτσο  για να μας μιλήσουν με την τέχνη τους και να καμαρώσουν τη δική μας.

{% include contact_us.html %}

