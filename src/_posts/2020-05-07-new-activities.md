---
title: Νέες δράσεις από την ομάδα Φάλτσο!
---

Ο Μάιος μας έφτασε εμπρός βήμα ταχύ να τον προϋπαντήσουμε παιδιά στην εξοχή! Ο Μάιος ο τριανταφυλλάς είναι μήνας που μπορούμε να γιορτάσουμε τα γενέθλια στη φύση κι όπου υπάρχει πράσινο μέσα στην πόλη μας! Σκεφτήκαμε μερικά ωραία μέρη και σας προτείνουμε την εξής ιδέα:

## Πάρτυ

Πάρτυ  σε κήπους και όμορφες πλατείες! Ζάππειο, πλατεία Αγίας Μαρίνας, Πλατεία Κιτσίκη, Πάρκο Ελευθερίας, αυτή την εποχή είναι όλα ανθισμένα και μας προσκαλούν να γιορτάσουμε. Μια γιορτή γεμάτη τραγούδι και χορό. Η κιθάρα του Δημήτρη μας δίνει το ρυθμό κι η Δάφνη στο τραγούδι, ασταμάτητη!

Όλοι μαζί θα τραγουδήσουμε και θα χορέψουμε αγαπημένα τραγούδια που έχουν μια θέση στην καρδιά μικρών και μεγάλων παιδιών!


**Κόστος:** 70€ για μία ώρα, 120€ για δυο ώρες.

Σημείωση: Ο μέγιστος αριθμός παιδιών για κάθε πάρτυ μπορεί να συζητηθεί ανάλογα με τις ανάγκες της οικογένειας. Η παράμετρος αυτή καθορίζεται και από τους ισχύοντες κανόνες για την προστασία της υγείας όλων.

## Ομαδικό τραγούδι 

Εν τω μεταξύ, αν θέλετε να μας γνωρίσετε, κάθε  απόγευμα στις 18:00 μμ ο Δημήτρης κι εγώ σας περιμένουμε όλους μικρούς και μεγάλους στην πλατεία της γειτονιάς σας για τραγούδια  χορούς και τριαλαριλαρόμ! Έξω στον καθαρό αέρα, μικρές ομάδες παιδιών  τραγουδούν και χορεύουν που είναι η καλύτερη συνταγή για ευτυχία.

Το μάθημα ξεκινάει με ζέσταμα, διατάσεις και αναπνοές και συνεχίζεται με τραγούδι και κίνηση. Ασκήσεις ομάδας, ασκήσεις αναπνοής, ρυθμός και χαρά. Τραγούδια από διάσημα musical της Disney, αγαπημένοι Έλληνες τραγουδοποιοί, ροκ μπάντες, κλασσικά χορωδιακά και δικά σας αγαπημένα τραγούδια στο ρεπερτόριο! Όλα γίνονται με πολύ διασκεδαστικό τρόπο μέσα από παιχνίδια. Η ζωντανή μουσική μας δίνει το ρυθμό!
Είναι σίγουρο ότι σε πολύ λίγο τραγουδάμε και θα χορεύουμε γεμάτοι αυτοπεποίθηση!

### Πρόγραμμα δράσης

- Δευτέρα 18.00-19.00, 19.00-20.00, Πλατεία Κιτσίκη, Κολωνάκι
- Τρίτη 18.00-19.00, 19.00-20.00, Ζάππειο
- Παρασκευή 18.00-19.00, 19.00-20.00, Πλατεία Κιτσίκη, Κολωνάκι

Κατόπιν συνεννόησης, υπάρχει η δυνατότητα δημιουργίας ομάδας για εβδομαδιαίες συναντήσεις και σε άλλες γειτονιές.

**Λόγω περιορισμένου αριθμού θέσεων (10 παιδιά) είναι απαραίτητη η κράτηση.**

**Κόστος**: 5€ για κάθε παιδί και η διάρκεια 50'

## Επικοινωνία

**Δάφνη Καμμένου** 

694 796 8621
info@faltso.gr
