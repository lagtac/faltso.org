---
title: Όπεν Ντέι 2022 - Ελάτε να γνωριστούμε
description: "Ξεκινάμε τις καλλιτεχνικές και εκπαιδευτικές μας δράσεις. Ελάτε να γνωριστούμε. 25 Σεπτέμβρη στην Πλατεία Κιτσίκη, στις 11.00."
image: /assets/img/open-day-2022/open-day-cover.jpg
---

Ξεκινάμε τις καλλιτεχνικές και εκπαιδευτικές μας δράσεις. Ελάτε να γνωριστούμε. Πρώτα θα χτίσουμε ένα Ξενοδοχείο, ένα Ροκ Ξενοδοχείο.

Η Ομάδα Φάλτσο δραστηριοποιείται από το 2018 στην καλλιτεχνική εκπαίδευση με έμφαση στις παραστατικές τέχνες: μουσική, τραγούδι και θέατρο. Μαζί με συνεργάτες και φίλους δημιουργούς οργανώνουμε νεανικές μουσικές μπάντες ροκ μουσικής και ομάδες τραγουδιού. Ύστερα από μια χρονιά δύσκολη για όλους σκεφτήκαμε να ενώσουμε τις δυνάμεις μας και να συνθέσουμε ένα έργο κοινό για όλες τις ομάδες μας. Αυτό το έργο θα έχει τίτλο [**"Ροκ Ξενοδοχείο"**]({% link _posts/2021-08-05-rock-hotel.md %}) και θα είναι επί της ουσίας ένα μιούζικαλ. Ακριβώς!

Ο σχεδιασμός και η εκτέλεση της παραγωγής του Ροκ Ξενοδοχείου θα γίνει με την ενεργή συμμετοχή των παιδιών. Εκτός από μουσικούς, τραγουδιστές και ηθοποιούς θα χρειαστούν τεχνικοί, φροντιστές, μακιγιέζ, ενδυματολόγοι και σκηνογράφοι. Όλοι και όλες, ανά ομάδες θα εργαστούμε για να φέρουμε εις πέρας αυτό το **τρομερό σχέδιο**.

![Στην παραλία]({% link /assets/img/open-day-2022/on-the-beach.jpg %})

Το Open Day θα πραγματοποιηθεί **Σάββατο 25 Σεπτέμβρη, ώρα 12.00 στην Πλατεία Κιτσίκη, στους πρόποδες του Λυκαβηττού**.
Θα γνωριστούμε, θα παίξουμε, θα τραγουδήσουμε, θα ζωγραφίσουμε!

![]({% link /assets/img/open-day-2022/map-kitsiki.jpg %})

![Η Μαργαρίτα μας εύχεται Καλό Φθινόπωρο!]({% link /assets/img/open-day-2022/margarita-says-hi-sm.jpg %})
