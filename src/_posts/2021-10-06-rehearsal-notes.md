---
title: Σημειώσεις Πρόβας
---

Οκ Οκ Οκ. Ακούστε. Λοιπόν, ας επικεντρωθούμε σε αυτά που κάναμε τις τελευταίες δυο εβδομάδες. Ξεκινήσαμε με δυο τραγούδια:

<!--more-->

- I Need You - The Kinks. Είναι σε ΣΟΛ, το παίζουμε σε ΜΙ.
- Rockin' In A Free World - Neil Young. Σε ΜΙ Μινόρε.

Τώρα θα δούμε κάτι αρκετά ενδιαφέρον. Θα μάθουμε το [Hello I Love You των The Doors](https://www.youtube.com/watch?v=8f1z-nHvt3c&list=PLJvpM3O8HGxpjqs_KinOZB5Acd02U3oYl&index=2). Το τραγούδι είναι σε ΛΑ. Εμείς το παίζουμε σε ΡΕ. Το τραγούδι αυτό είναι ενδιαφέρον από την άποψη ότι:

- Πρώτον, έχει μια εισαγωγή τέσσερα μέτρα και μπαίνει κατευθείαν στο chorus: "Hello, I love you won't you tell me your name..."
- Ακολουθεί το πρώτο verse: "She's walking down the street...".
- Παίζει πάλι το chorus
- Ακολουθεί το δεύτερο verse: "She holds her head so high...".
- Σπάει με ένα bridge όπου η κιθάρα κάνει ένα glide σε σχήμα V και ανεβάζει το κομμάτι ένα τόνο. Αυτή η τεχνική λέγεται Μετατροπία (Modulation).
- Παίζει ένα εκρηκτικό Outro που κρατάει περίπου ένα λεπτό και 20 δεύτερα και σβήνει.

![Robby Krieger and Jim Morrison](https://www.rollingstone.it/wp-content/uploads/2021/10/doors.jpg)

Εν τω μεταξύ, όλα καλά και ωραία, όμως υπάρχει κάτι σε όλο αυτό που, κατά τη γνώμη μου, δίνει στο κομμάτι τον ιδιαίτερο χαρακτήρα του:
Η Κιθάρα του Robby Krieger. Αν ακούσουμε προσεκτικά σε όλα τα verses η κιθάρα παίζει μια μελωδία που ακούγεται σαν
μπάμπουρας που έχει παραφάει και προσπαθεί να κρατηθεί στον αέρα αλλά ο αέρας τον παρασέρνει και στο τέλος πάει και προσγειώνεται
μαλακά σε ένα κλαδί. Ο ήχος αυτός της κιθάρας είναι αποτέλεσμα ενός εφφέ που λέγεται Fuzz. 

![Maestro Fuzz Pedal]({% link /assets/img/web/maestro-fuzz.jpg %}).

Στη συγκεκριμένη περίπτωση η κιθάρα του Krieger είναι πολύ καλά ισορροπημένη και κάθεται πίσω από τη φωνή, στο δεξί κανάλι χωρίς να φωνάζει. Ο μόνος τρόπος
για να το προσέξεις θα ήταν αν έλειπε αυτός ήχος. Και αυτό είναι ένα από τα μαγικά της ηχογράφησης μιας μπάντας. Ναι είναι οι μουσικοί που
παίζουν το κομμάτι, αλλά πίσω, στην κονσόλα είναι ο μηχανικός ήχου που ισορροπεί όλα τα όργανα σε ένα οργανικό ενιαίο άκουσμα που μας κάνει να 
λέμε: "ααααα, ναι.", ή κάτι παρόμοιο.

Ρυθμικά, στο verse η κιθάρα παίζει τέταρτα και όγδοα με τέτοιο τρόπο που άλλες φορές πέφτει στη θέση και άλλες φορές στην άρση, και αυτό είναι που με κάνει
να σκέφτομαι τον παραφαγωμένο μπάμπουρα.

**Το Hello I Love You είναι σε ΛΑ. Εμείς το παίζουμε σε ΡΕ.**

Η σειρά των συγχορδιών είναι η εξής:

[Intro]

D - C - D - (Am) x2

[Chorus]

D - C - D - (Am) x4

[Verse]

D - C - D - C x4

[Chorus]

D - C - D - (Am) x4

[Verse]

D - C - D - C x4

[Break]

Guitar glide...

[Outro]
E - D - E - D x16

[![Βομβίνος]({% link /assets/img/web/AD2009Aug08_Bombus_pratorum.jpg %})](https://el.wikipedia.org/wiki/%CE%92%CE%BF%CE%BC%CE%B2%CE%AF%CE%BD%CE%BF%CF%82)



