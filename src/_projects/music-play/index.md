---
title: Μουσικοκινητικό Παιχνίδι
layout: project
image: /projects/music-play/img/hero.jpg
---

Για Προσχολική Ηλικία

Την Άνοιξη, που όλα είναι ανθισμένα και μας προσκαλούν να γιορτάσουμε, συναντιόμαστε σε κήπους και όμορφες πλατείες, Ζάππειο, πλατεία Αγίας Μαρίνας, Πλατεία Κιτσίκη, Πάρκο Ελευθερίας. Μια γιορτή γεμάτη τραγούδι και χορό. Το Χειμώνα οι συναντήσεις γίνονται σε κλειστούς χώρους που γενναιώδορα μας παραχωρούν οι Δήμοι και άλλες ομάδες φίλων και συνεργατών.  Η κιθάρα του Δημήτρη μας δίνει το ρυθμό, η Δάφνη στο τραγούδι, ασταμάτητη!

Όλοι μαζί τραγουδάμε και χορεύουμε αγαπημένα τραγούδια που έχουν μια θέση στην καρδιά μικρών και μεγάλων παιδιών! Έξω στον καθαρό αέρα, μικρές ομάδες παιδιών τραγουδούν και χορεύουν που είναι η καλύτερη συνταγή για ευτυχία.

Το μάθημα ξεκινάει με ζέσταμα, διατάσεις και αναπνοές και συνεχίζεται με τραγούδι και κίνηση. Ασκήσεις ομάδας, ασκήσεις αναπνοής, ρυθμός και χαρά. Τραγούδια από διάσημα musical της Disney, αγαπημένοι Έλληνες τραγουδοποιοί, ροκ μπάντες, κλασσικά χορωδιακά και δικά σας αγαπημένα τραγούδια στο ρεπερτόριο! Όλα γίνονται με πολύ διασκεδαστικό τρόπο μέσα από παιχνίδια. Η ζωντανή μουσική μας δίνει το ρυθμό! Είναι σίγουρο ότι σε πολύ λίγο τραγουδάμε και θα χορεύουμε γεμάτοι αυτοπεποίθηση!

