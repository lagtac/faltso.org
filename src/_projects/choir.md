---
layout: project
title: Παιδική Χορωδία
image: /assets/img/choir.jpg
---


Πιστεύουμε ότι το ομαδικό τραγούδι είναι ένα δώρο. Ένας δρόμος για να γνωρίσουμε τον εαυτό μας και τους άλλους, ένα όχημα για να ταξιδέψουμε σε όλα τα ανθρώπινα συναισθήματα, ένας ακόμη λόγος για να χαρούμε επειδή συμμετέχουμε με το σώμα, το νου αλλά κυρίως με την καρδιά μας, που ψηλώνει και ανθίζει στην αγκαλιά των ταγουδιών.

 Απευθύνεται σε όσους θέλουν να τραγουδήσουν, αγαπούν το τραγούδι, πάντα ήθελαν να τραγουδήσουν, έχουν καλή φωνή ή όχι, θέλουν απλά να το δοκιμάσουν, να εκφραστούν, να πουν την ιστορία τους.

Οι συναντήσεις πραγματοποιούνται μια φορά την εβδομάδα. Ξεκινάμε με σωματική και φωνητική προετοιμασία. Δοκιμάζουμε παιχνίδια ομάδας που μας βοηθούν να επικοινωνήσουμε αποτελεσματικά. Προχωράμε στην εκμάθηση των τραγουδιών, η οποία γίνεται με τρόπο βιωματικό. Αναγνωρίζουμε το ρυθμό και μαθαίνουμε τη μελωδία βήμα-βήμα. Ο καθένας μαθαίνει τα λόγια των τραγουδιών μέχρι την επόμενη συνάντηση.

Σύντομα τα μαθήματα αποκτούν το χαρακτήρα της πρόβας, αφού κάθε ένας από εμάς εμπεδώνει και οικειοποιείται το υλικό των τραγουδιών. Γνωρίζουμε σε βάθος το ύφος κάθε τραγουδιού και μπορούμε να κάνουμε μικρές τολμηρές αλλαγές. Κάπου χωράει μια δεύτερη φωνή, ίσως και μια τρίτη. Κάπου υπάρχει παύση και το σώμα τονίζει το ρυθμό με κίνηση. Στόχος των προβών είναι να αποκτήσουμε εξωστρέφεια και να μοιραστούμε με την κοινότητα το αποτελέσμα της δουλειάς μας.
 
Το ρεπερτόριο έχει ποικιλία. Τραγούδια ελλήνων δημιουργών, παραδοσιακά από διάφορες χώρες, τραγούδια από φημισμένα μιούζικαλ του Μπρόντγουαιη, καθώς και κλασσικά χορωδιακά. Θέλουμε το πρόγραμμα της χορωδίας μας να έχει χαρακτήρα και αφηγηματικότητα.

__[Σας περιμένουμε να φτιάξουμε μια μεγάλη χορωδία!](/contact)__

