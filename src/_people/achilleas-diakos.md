---
title: Αχιλλέας Διάκος
name:  Διάκος, Αχιλλέας
image: /people/achilleas-diakos.jpg
---

Γεννήθηκε το 1984 στον Πύργο Ηλείας. Σπούδασε Φιλοσοφία στην Πάτρα και κατόπιν πραγματοποίησε μεταπτυχιακές σπουδές 
στην «Αισθητική και Θεωρία της Τέχνης» στο πανεπιστήμιο Middlesex του Λονδίνου, με υποτροφία του Ιδρύματος Μιχελή. 
Τα τρία τελευταία χρόνια εργάζεται στο Κέντρο Θεωρήσεων της Κίνας στην Αθήνα. Από νεαρή ηλικία ασχολήθηκε με το τραγούδι. 
Στα 19 του ξεκίνησε ιδιαίτερα μαθήματα ορθοφωνίας, και ντραμς στο Δημοτικό Ωδείο Πατρών, με καθηγητή τον Λεωνίδα Πλιάτσικα. 
Κατόπιν μαθήτευσε στο ωδείο Μουσική Πράξη, με καθηγητή τον Γιάννη Φλώρο, ενώ παράλληλα συμμετείχε επί συναπτά έτη 
στα Jazz Ensembles και Jazz Piano Trio Ensembles του ωδείου, με διδάσκοντες τους Γιάννη Παπαναστασίου και Σπύρο Μάνεση αντίστοιχα. 
Έχει συμμετάσχει σε διάφορα μουσικά σχήματα με μπλουζ, ροκ και τζαζ προσανατολισμό, ενώ περιστασιακά έχει τραγουδήσει ρεμπέτικα και λαϊκά. 
Τα τελευταία χρόνια εξακολουθεί να μελετά το τζαζ ιδίωμα, και παραδίδει μαθήματα ντραμς. Εκτός από ντραμς παίζει κιθάρα και μπάσο.