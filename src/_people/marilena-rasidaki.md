---
title: Μαριλένα Ρασιδάκη
name: Ρασιδάκη, Μαριλένα  
image: /people/marilena-rasidaki.jpg
---

Η Μαριλένα Ρασιδάκη σπούδασε Φιλοσοφία στο University College του πανεπιστημίου του Λονδίνου και Διεύθυνση Σκηνής στη Βασιλική Ακαδημία Θεάτρου. Κατά την διάρκεια των σπουδών της στη Βασιλική Ακαδημία, ασχολήθηκε κυρίως με τη σκηνοθεσία και συνεργάστηκε με πολλούς σκηνοθέτες ως βοηθός σκηνοθέτη. Παρουσίασε δείγματα σκηνοθετικής δουλειάς στα πλαίσια διπλωματικών εργασιών.

Μετά την αποφοίτησή της από τη Βασιλική Ακαδημία συνεργάστηκε με τον σκηνοθέτη Joe Blachley ως συνεργάτης σκηνοθέτης σε έργα του Τσέχωφ. Επιστρέφοντας στην Ελλάδα παρακολούθησε μαθήματα υποκριτικής στη δραματική σχολή «Αρχή». Έχει παρακολουθήσει σεμινάρια υποκριτικής (master class) στην Ελλάδα και την Αγγλία με τους Marcello Magni, Kathryn Hunter, Lilo Baur, Lorna Marshal, Jennie Buckman, Bill Gaskill, Clive Mendus, Nona Sheppard, Geoff Bullen, Chris Cooper, Δημήτρη Καταλειφό, Τάσο Μπαντή, Γιάννη Νταλιάνη, Mάνια Παπαδημητρίου, Ακύλλα Καραζήση κ.α.

Έχει συνεργασθεί στο θέατρο και την όπερα ως βοηθός σκηνοθέτη, με τους J. Liubimov, Μ. Κακογιάννη, Α. Καραζήση, Γ. Οικονόμου, μεταξύ άλλων. Στην όπερα ως μουσικός οδηγός και διευθύντρια σκηνής, με τους Θωμά Μοσχόπουλο, Β. Νικολαίδη, M. Hampe, L. Ronconi, F. Zefirelli και άλλους.

- Από το 2000 έως και σήμερα έχει εργασθεί ως διευθύντρια σκηνής σε μεγάλους πολιτιστικούς φορείς: Μέγαρο Μουσικής Αθηνών, Φεστιβάλ Αθηνών και Επιδαύρου και τις τελετές έναρξης και λήξης της 28ης Ολυμπιάδας, Αθήνα 2004.
- Από το 2018 διδάσκει στη Δραματική Σχολή του Ωδείου Αθηνών.
- Από το 2001 έχει διδάξει στο θεατρικό εργαστήρι του Εθνικού Θεάτρου εισάγοντας νέους και ενήλικες μαθητές της σε διαφορετικές μορφές της υποκριτικής.
- Το 2017 Σκηνοθέτησε το έργο της Μαρίας Τοπάλη «Γέφυρα» στο Φεστιβάλ Εφηβικού Θεάτρου της Στέγης του Ιδρύματος Ωνάση
- Το 2018 Σκηνοθέτησε το έργο του Lanford Wilson «Balm in Gilead» στο Θέατρο Ροές.
- Το 2019 Συν Σκηνοθέτησε το έργο «Μέρες του 39, Γιώργος Σεφέρης» στο Μέγαρο Μουσικής Αθηνών.